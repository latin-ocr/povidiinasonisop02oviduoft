488

P. OVIDII NASONIS

Cuique viro totus terrarum paruit orbis,
Indigus effectus omnibus ipse magis.

Ille J ugurthino clarus, Cimbroque triumpho, 45
Quo victrix toties consule Roma fuit,

In coeno latuit Marius, cannaque palustri,
Pertulit et tanto multa pudenda viro.

Ludit in humanis divina potentia rebus,
Et certam praesens vix habet hora fidem. 50

Litus ad Euxinum, si quis mihi diceret, ibis,
Et metues arcu ne feriare Getae ;

Ι, bibe, dixissem, purgantes pectora succos,
Quicquid et in tota nascitur Anticyra.

Sum tamen haec passus: nec, si mortalia possem,
Et summi poteram tela cavere Dei. 56

Tu quoque fac timeas; et, quaetibi laeta videntur,
Dum loqueris, fieri tristia posse, puta.

EPISTOLA IV.
SEXTO f‘OMPEIO.

NULLA dies adeo est australibus humida nimbis,
Non intermissis ut fluat imber aquis.

43. Cuique virm] Distichon hoc
nullius pretii et nugatorium meo pe-
riculo ejiciatur. Hfflss. Optime.

45. Ille ‚Iugurthino clarus.] Ma-
rium intelligit, qui obscuro genere
ortus in vico Arpinati, praeclarus fuit
imperator, et Jugurtham Numidiae
regem devicit. Sex consulatus, quod
nemo alius, gessit. Postea a Sylla
pulsus ex urbe, in Minturnensi pa-
lude delituit. Cimbroque triumpho.
Cimbri populi suere Germanorum : hi
quum Romanorum fines invaderent,

ac magna clade primum Romanos ad-
fecissent, a Mario in Italia in campo
Caudio deleti sunt ; ut Florus ac Pli-
nius docent.

53. I, bibe, dizissem] Illum reje-
cissem tanquam insanum, et dignum
purgari elleboro nigro ε haec herba
nascebatur plurima in Anticyra, quae
est insula pertinens ad regionem Pho-
caicam: lege Gellium libro xvii. 15.

55. Sum tamen haec passus] Tamen
sum relegatus ad oram Ponticam.
quod nou credideram.

