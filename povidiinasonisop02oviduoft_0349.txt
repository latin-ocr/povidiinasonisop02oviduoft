TRISTIUM LIB. V. ELEG. XII.

339

ELEGIA XII.

Scmms, ut oblectem studio lacrymabile tempuS,
N e pereant turpi pectora nostra situ.
Difficile est, quod, amice, mones; quia carmina

laetum

Sunt opus, et pacem mentis habere volunt.
Nostra per adversas agitur fortuna procellas, 5
Sorte nec ulla mea tristior esse potest.
Exigis, ut Priamus natorum in funere ludat,
Et Niobe festos ducat ut orba choros.
Luctibus, an studio videor debere teneri,
Solus in extremos jussus abire Getas? 10
Des licet hic valido pectus mihi robore fultum,
Fama refert Anyti quale fuisse reo3
Fracta cadet tantae sapientia mole ruinae:
Plus valet humanis viribus ira Dei.

5. Per adversas agitur fortuna-J
Nihil frequentius Ovidio, quam con-
ditionem suam comparare cum pro-
cellis, tempestatibus, ἃς. Pom.

7. Priamus natorumfunere ludat]
Ego reduxi, ludat, quod ex antiquo
scripto receperat Francofurtensis 3 et
melius respondet sequenti, ducat cho-
ros: ludere enim est saltare, ut Me-
tamorph. iii. 685.

8. Festos choros] Chorus multo-
rum vocibus constat, ut docent Se·
neca et Macrobius.

12. Fama refert Anyti quale fuisse
rei.] Pro genitivo rei, malim reo le-
gere, dativo casu3 ut sit sententia:
Quale pectus reo Anyti, hoc est, So-
crati fuisse fama refert. Nam et άμ-
φιβολίαν lectio haec tollet, et versui
quoque gratiae aliquantum conciliabit ;
vitata similitudine casus in utraque

caesura. M1c. Anyti reo. Socrati,
quem Anytus accusavit. Tres enim
suere Socratis accusatores Mehtus,
Anytus, et Lycon. Melitus quidem ob
poetas ei infestus: Anytus ob arti-
fices, atque reipublicae gubernatores ;
Lycon denique gratia rhetorum. Ac-
cusatio autem habuit se ferme in hunc
modum : Socrates injuste egit, juven-
tutem depravans, ac Deos quos civi-
tas putat, ipse non putans, sed alia
quaedam nova daemonia. Plato docet
eum tanta fuisse sapientia et fortitu-
dine, ut noluerit pro se aut causam
dicere, aut quemquam precari. Men.
Ἀλλ’, ὦ Κρίτων, καὶ τὸ τρίτον, εἰ
ταύτῃ τοῖς Θεοῖς φίλον, ταύτῃ γε·
νέσθω· ἐμὲ δὲ ”Ανυτος καὶ Μέλιτος
ἀποκτεῖναι μὲν δύνανται, βλάψαι δὲ
οὗ. Epictet. de Socrate, cap. ultim.
14. Nondum perspicio, hune ver-
Z 2

