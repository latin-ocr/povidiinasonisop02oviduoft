TRISTIUM LIB. V. ELEG. IX.

333

Te solum meriti canerem memor; inque libellis
Crevisset sine te pagina nulla meis.
Quid tibi deberem tota sciretur in urbe, 5
Exsul in amissa si tamen urbe legor.
Te praesens mitem, te nosset serior aetas,
Scripta vetustatem si modo nostra ferent.
N ec tibi cessaret doctus bene dicere lector;
Hie tibi servato vate maneret honor. 10
Caesaris est primum munus, quod ducimus auras:
Gratia post magnos est tibi habenda Deos.
Ille dedit vitam3 tu, quarn dedit ille, tueris,
Et facis accepto munere posse frui.
Quumque perhorruerit casus pars maxima nostros3
Pars etiam credi pertimuisse velit, 16
N aufragiumque meum tumulo spectarit ab alto,
Nec dederit nanti per freta saeva manum3
Seminecem Stygia revocasti solus ab unda.
Hoc quoque quod memores possumus esse,

tuum est.

720

Di tibi se tribuant cum Caesare semper amicos:
Non potuit votum plenius esse meum.

4. Crevisset sine te.] Omnibus pa-
ginis 'te celebrassem.

8. Ferent vetustatem nostra scripta]
Sunt ad posteros perventura.

12. Post magnos Deos.] Post Jovem
et Augustum z vel Deos adpellat Au-
gustum et ejus liberos. MER.

16. Pertimuit-sa] Burm. conjicit
praetimuisse h.e. quidam etiam nunc,
quum vident me exsulem, ut excusent,
quod nullam opem tulerint mihi, aiunt,
se diu praetimuisse hanc meam poenam
et casus infelices3 quia saepe viderant
me talia admittere, quibus exsilium
mererer. At enim pertimuisse forte
servari potest: pars quidem non per-

horruit ejus casus, at, quo minus auxi-
lium ferret‚ pertimuit, aut pertimuisse
credi voluit, ne Augustus irasceretur.
Atque Verpoorten bene laudavit Ci-
ceron. ad divers. i. epist. 9. nr. 30.
Si adcusamli sunt, si qni pertimuerunt,-
magis etiam reprehendendi, εἰ quise ti-
mere simularunt. HARLES.

19. Seminecem.] Solus post Augus-
tum servasti me. Pom. Stygia re-
vocasti solus ab unda. Sic ille apud
Comicum : Solus ab Orco mortuum me
reducem in lucemfecerz's.

22. Plenius esse.] Quam precari,
ut Dii cum Caesare tibi sint amici et
propitii.

