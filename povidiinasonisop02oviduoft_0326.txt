316

Ρ. OVIDII NASONIS

Quem nunc, subpositum stellis Cynosuridos Ursae,
Juncta tenet crudis Sarmatis ora Getis,

Quique prius mollem vacuamque laboribus egi
In studiis vitam, Pieridumque choro3 lO

Nunc procul a patria, Geticis circumsonor armis,
Multa prius pelago, multaque passus humo:

Sive mihi casus, sive hoc dedit ira Deorum;
Nubila nascenti seu mihi Parca fuit :

Tu tamen, e sacris hederae cultoribus unum 15
Numine debueras sustinuisse tuo.

An, dominae fati, quidquid cecinere sorores,
Omne sub arbitrio desinit esse Dei?

Ipse quoque aethereas meritis invectus es arces;
Qua non exig-uo facta labore via est. 20

N ec patria est habitata tibi : sed ad usque nivosum
Strymona venisti, Marticolamque Geten;

Persidaque, et lato spatiantem flumine Gangen,
Et quascumque bibit discolor Indus aquas.

Scilicet hanc legem nentes fatalia Parcae 25
Stamina bis genito bis cecinere tibi.

7. Stellis Erymanthidos ursae.] Ur-
sae Arcadicae, ab Erymantho monte
Arcadiae adpellatae. Cynosuridos prae-
cipui ex antiquis; et recte. Hmss.

18. Desinit esse Dea] Deum rectius
pro gentili theologia liber Leidens.

19. AEthereas meritis invectus es
arces] Illud verbum invehi proprium
triumphantium, ut apud Romanos,
invehi Capitolium dicebantur.

21. Nec patria] Thebae.

22. Strymona] Strymon fluvius est,
qui in confinio Thraciae et Macedoniae
ex AEmo decurrit: ibi per aestum
maxime grues morantur; unde Maro
eas Strymonias adpellavit. Martico-
lamque Geten. Belli cupidos Thracas.

23. Persidaque, et lato spatiantem]
Persis tota ahissxmis vallatur monti-
bus, initium capiens a portis Caspiis,
qua iter in austrum, atque usque ad
mare protenditur: quod ab ea Persi-
cum est adpellatum. Gangen. Ganges,
Indiae fluvius, est maximus omnium
fluminum, quae in tribus continentibus
memorantur. Vide Plin. lib. vi. cap.
18.

26. Bis genito bis, δια] Bis geni-
tum adpellat Bacchum, quoniam pri-
mum ex Semele, deinde ex femore
Jovis, in lucem venit: hinc bimater et
διθύραμβος παρὰ τοῦ δὶς θύραζε βαί-
νειν dictus.

