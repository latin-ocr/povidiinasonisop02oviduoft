502 P. OVIDII NASONIS

Templa domus vobis faciant urbesque beatae :
Naso suis opibus, carmine, gratus erit.

Parva quidem fateor pro magnis munera reddi, 35
Quum pro concessa verba salute damus.

Sed qui, quam potuit, dat maxima, gratus abunde
Et finem pietas contigit illa suum. [est3

N ec, quae de parva Dis pauper libat acerra,
Tura minus, grandi quam data lance, valent: 40

Agnaque tam lactens, quam gramine pasta Falisco
Victima,'Tarpeios inficit icta focos.

Nec tamen, officio vatum per carmina facto,
Principibus res est gratior ulla viris.

Carmina vestrarum peragunt praeconia laudum:

Neve sit actorum fama caduca cavent. 46
Carmine fit vivax virtus3 expersque sepulcri,
Notitiam serae posteritatis habet.
Tabida consumit ferrum lapidemque vetustas;
Nullaque res majus tempore robur habet. 50

Scripta ferunt annos : scriptis Agamemnona nosti ;
Et quisquis contra, vel simul, arma tulit.

Quis Thebas septemque duces sine carmine nosset,
Et quicquid post haec, quicquid et ante fuit?
Di quoque carminibus, si fas est dicere, fiunt, 55

Tantaque majestas ore canentis eget.

scimus etiam scriptis eos omnes qui
opem tulerunt Trojanis contra Aga-
memnonem. Vel simul. Vel etiam
eos onmes, qui simul cum Agamem-
none venere ad eam expeditionem.

Sui antistitis. Sui sacerdotis, et ejus
qui ad illam confugit.

41. Quam gramine pasta Falisco
Victima] Quantum juvencus nutri—
tus herba, quae in Falisco agro nasce-

batur.

42. Tarpeios focos] Focos Capito-
linos. 11ficit. Tingit cruore.

49. Tabida vetustas] Longinqua se-
ries temporis, qua omnia putrescunt.

52. Et quisquis contra] Et cogno-

53. Quis Thebas septemque duces
sina] Quis etiam sciret bellum The-
banum, et septem illos duces, Adra-
stum, Polynicem, Hippomedonta, Ty-
deum, Amphiaraum, Parthenopaeum,
et Capaneum.

