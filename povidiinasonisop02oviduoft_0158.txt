148

Ρ. OVIDlI NASONIS

Opprimet hanc animam fluctusif‘frustraque pre-

Ore necaturas accipiemus aquas.

canu]

At pia nil aliud quam me dolet exsule conjux :
Hoc unum nostri scitque gemitque mali.

Nescit in immenso jactari corpora pont03
Nescit agi ventis; nescit adesse necem. 40

Di bene, quod non sum mecum conscendere passuS,
Ne mihi mors misero bis patienda foret!

At nunc, ut peream, quoniam caret illa periclo,
Dimidia certe parte superstes ero. “ 44

Hei mihi! quam celeri micuerunt nubila flamma!
Quantus ab aetherio personat axc fragor!

Nec levius laterum tabulae feriuntur ab undis,
Quam grave balistae moenia pulsat onus.

Qui venit hic fluctus, fluctus supereminet omnes ;
Posterior nono est, undecimoque prior. 50

N ec letum timeo: genus est miserabile leti.
Demite naufragium, mors mihi munus erit.

36. Ore necaturas accipiemus aquas.]
Bona locutio 3 sic Virg. vi. AEneid. 413:

Gemuit sub pondere cymba

Sutilis, et multam accepit rimosa
paludem ,-
et iii. AEn. 242.
Sed neque vim plumis ullam, nec rul-
nera tergo
Accipiunt.

41. Ο bena] Di bene octo aut no·
vem ex melioribus3 ita Statius, Clau-
dianus, Ausonius, et alii : quomodo et
Di melius et Di meliora. Hmss.

43. At nunc ut peream] Quamvis
naufragio mihi vita adimatur, incolumi
mea uxore, vivere quidem mihi vide-
debor. Cior.

48. Grave onus balistam] Gravia
pondera et saxa, quae vibrantur ba-
listis. Est autem balista, tormentum,
quo saxa majora et graviora mittuntur:

vide Vitruv. lib. x. cap. 16; Veget.
lib. iv. cap. 22. θ

50. Posterior mmo est, undecimoque
priam] Fluctum intelligit, quem poe-
tae decimum sive decumanum appel-
lant, qui maximus esse solet. Unde
decumanam etiam portam in castris
maximam, et ab hoste aversam, ap·
pellat Livius: vide et Politian. in
Miscellan. vi.

51. Non letum timea] Nec scripti.
Htrxs. Genus est miserabile leti. Grave
enim (ut docet Homerus) perire nau-
fragio: quia anima ignea est, et ex-
stingui videtur in aqua, elemento con-
trasio; tum quia sic morientes pisci-
bus esca flunt, nec tumulo mandantur.
AMAR. Vide et Aristot. Eth. Nic. lib.
3. c. 6.

52. Mors mihi munus erin] Seneca
in Agam. Mar-s mihi erit securitas.

