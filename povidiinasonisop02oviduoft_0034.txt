⁶24 P. 0V1D11 NASONIS

Luxuriant animi rebus plerumque secundis;
Nec facile est aequa commoda mente pati.
Ut levis absumtis paullatim viribus ignis
Ipse latet, summo candet in igne cinis: 440
Sed tamen extinctas admoto sulfure flammas
Invenit; et lumen, quod fuit ante, redit:
Sic, ubi pigra situ securaque pectora torpent,
- Acribus est stimulis eliciendus amor.
Fac timeat de te, tepidamque recalface mentem:
Palleat indicio criminis illa tui. 446
Ο quater, et quoties numero comprendere non est,
Felicem, de quo laesa puella dolet!
Quae, simul invitas crimen pervenit ad aures,
Excidit ; et miserae voxque colorque fugit. 450
Ille ego sim, cujus laniet furiosa capillos:
Ille ego sim, teneras cui petat ungue genas:
Quem videat lacrimans: quem torvis spectet ocel-
Quo sine non possit vivere; posse velit. - [lisz
Si spatium quaeras3 breve sit, quo laesa queratur:
Ne lenta vires colligat ira mora. · 456
Candida jamdudum cingantur colla lacertis:
Inque tuos flens est accipienda sinus.
Oscula da flenti: Veneris da gaudia flenti.
Pax erit: hoc uno solvitur ira modO. 460
Cum bene saevierit, cum certa videbitur hostis;
Tum pete concubitus foedera: mitis erit.

441. Admota sulfura] Unus Pata· 448. Felicem] Tibul.i. xi. 64.
vinus, carcere, unde conjiciebat olim Quater ille beatus,
Heinsius 3 amoto carcere: ut carcer Quo tenera iratoflere puella potest.
sit ciuis, a quo ignis obsessus et in· Douza.
clusus: quod tamen argutum nimis 451. Laniet.] Rapiat duo libri,

fatetur ! Admotoflamine Neapol. Pro quod suriosae non male convenit. vid.
flammas, toedas habebat Argentinen- Epist. x. 16. et alibi. mox Vossianus
sis. Inepte omnia, nec quae tantos et Argentinensis, cui secet ungue ge-
viros vel proferre decuisset. Anum. nas. vid. Epist. v. 72. Boniu-

