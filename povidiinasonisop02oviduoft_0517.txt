EX PONTO LIB. IV. EPIST. IX.

507

Haec modo te populo reddentem jura videbit,
Et se secretis finget adesse locis.

Nunc longi reditus hastae supponere lustri 45
Cernet, et exacta cuncta locare fide.

Nunc facere in medio facundum verba senam,
Publica quaerentem quid petat utilitas.

N unc, pro Caesaribus, Superis decernere grates,

Albave opimorum colla ferire boum.

50

Atque utinam, quum jam fueris potiora precatus,
Ut mihi placetur numinis ira, roges!

Surgat ad hanc vocem plena pius ignis ab ara,
Detque bonum voto lucidus omen apex.

Interea, qua parte licet, ne cuncta queramur, 55
Hic quoque te festum consule tempus agam.

Altera laetitiae, nec cedens causa priori,
Successor tanti frater honoris, erit.

Nam tibi finitum summo, Graeciae, decembri

Imperium, J ani suscipit ille die.

60

Quaeque est in vobis pietas, alterna feretis
Gaudia, tu fratris fascibus, ille tuis.

Sic tu bis fueris consul, bis consul et ille,
Inque domo bimus conspicietur honor.

45. Reditus lustri] Proventus quin-
quennales: nam vectigalia locaban—
tur ad quinquennium. Supponere has-
tae. Locare in publica auctione.

46. E.ractafide.] Bona fide.

49. Superis decernere grates] De-
cernere supplicationes, in quibus gra-
tiae Diis agebantur ob victoriam ali-
quam.

54. Lucidus apex] Ipse ignis clarus
et purus in apice et cacumine: id
enim maxime observabant.

55.- Qua parte licet] Quo modo
possum, hoc est, mente, quia corpore
non licet adesse tuae pompae. Ne

cuncta queramur. Ne singula pompae
hujus spectacula cum querela com-
memorem. Vel etiam, Ne ad omnia
maesti ac queruli simus.

59. Summo decembri] Summa et
extrema parte decembris.

60. Imperium] Consulatum. Jani
die. Kalendis Januarii. Ille. Scilicet
frater tuus.

64. Binus conspicietur honora] Immo
bimus, si quid video ; quod confirmat
Rottendorphianus: sententiam bimam
vocat Cicero, lib. iii. Epist. viii. ad
Appium de regendis per eosdem prae-
sectos per biennium provinciis. Hiems.

