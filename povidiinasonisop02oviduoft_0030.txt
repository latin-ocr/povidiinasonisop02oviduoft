20 P. OVIDII NASONIS

Phyllida Demophoon praesens moderatius ussit:
Exarsit velis acrius illa datis.

[Penelopen absens sollers torquebat Ulixes: 355
Phyllacides aberat, Laodamia, tuus]

Sed mora tuta brevis : lentescunt tempore curae ;
Vanescitque absens, et novus intrat, amor.

Dum Menelaus abest, Helene ne sola jaceret,
Hospitis est tepido nocte recepta sinu. 360

Qui stupor hic, Menelae, fuit? tu solus abibas:
Isdem sub tectis hospes et uxor erant.

Accipitri timidas credis, furiose, columbas?
Plenum montano credis ovile lupo ?

Nil Helene peccat; nil hic committit adulter: 365
Quod tu, quod faceret quilibet, ille facit.

Cogis adulterium, dando tempusque locumque.
Quo, nisi consilio est usa puella tuo?

Quid faciat? vir abest, et adest non rusticus hospes 2
Et timet in vacuo sola cubare toro. 370

Viderit Atrides: Helenen ego crimine solvo.
Usa est humani commoditate viri.

Sed neque fulvus aper 'media tam saevus in ira,
Fulmineo rabidos cum rotat ore canes :

Nec lea, cum catulis lactentibus ubera praebet:

Nec brevis ignaro vipera laesa pede : 376
Femina quam, socii deprensa pellice lecti,

Ardet 3 et in vultu pignora mentis habet.

355. Penelopen absens] Prior Men· fuit, regnasset. At ego ab avo Phy-
telii hoc distichon non agnoscit. et laco dictum magis puto. fuit enim
abesse potest salva orationis serie. est Phylacus pater Iphicli, ut et ceteri
enim frigidiusculum. Herus. Δ Graecorum Grammaticorum tradidere,

356. Phylacidesaberat] Phylaciden et Eustathius iu Catalogo. an.
ait Merula ab eo vocari Protesilaum, vid. ad Epist. xiii. 35.
quod Phylacae, quae urbs Thessaliae

