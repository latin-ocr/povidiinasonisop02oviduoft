EX PONTO LIB. Ι. EPIST. V.

377

Forsitan audacter faciam, sed glorior Istrum
Ingenio nullum majus habere meo.

Hoc, ubi vivendum, satis est, si consequor arvo, 65
Inter inhumanos esse poeta Getas.

Quo mihi diversum fama contendere in orbem?
Quem fortuna dedit, Roma sit ille locus.

Hoc mea contenta est infelix Musa theatro :
Sic merui3 magni sic voluere Dei. 70

Nec reor hinc istuc nostris iter esse libellis,
Quo Boreas penna deficiente venit.

Dividimur coelo3 quaeque est procul urbe Quirini,
Adspicit hirsutos cominus Ursa Getas.

Per tantum terrae, tot aquas, vix credere possim 75
Indicium studii transiluisse mei.

Finge legi, quodque est mirabile, finge placere3
Auctorem certe res juvet ista nihil.

Quo tibi, si calida positus laudere Syene,
Aut ubi Taprobanen Indica cingit aqua? 80

65. Ubi vivendum esa] Quasi dicat :
Satis erit mihi, haberi poeta apud
Scythas: nec est curandum, an pa-
rum docte scribam.

67. Quid milax] Subaudi, prodest.
contendere. Ire. In dirersum. In
Romanam civitatem. Fama. Famae
causa. Quid prodest mihi, inquit,
laborare, ut fama mea Romam per-
veniat.

68. Roma sit ille loeus] Ille locus
Scythiae, quem fortuna mihi adsigna-
vit, habeatur mihi pro Roma ; quasi
dicat: Sufficit mihi, si in Scythia tan-
tum fama mea sit non vulgaris. Man.

69. Hoc theatra] Si mihi ab his
plauditur, sufficit. Pom.

72. Romam pervenire meos libellos
non puto, quo Boreas ipse, qui ex his
septemtrionalibus oritur, vix pervenit,

aut saltem infirmus, et fractis viribus
venit. HAnLEs.

73. Procul urbe Quirini] Longe 8.
Romana civitate, quam Quirinus, hoc
est Romulus, condidit.

74. Adspicit hirsutos Getas] Videt
Getas hispidos et barbatos ι nam sunt
sub Ursa majori in septemtrionali
plaga. MER.

79. Calida Syene] Syene oppidum
fuit supra Alexandriam quinque mil-
libus stadiorum. calidam autern ad-
pellat Syenen, quoniam directe locata
fuit sub tropico aestivo, id est, sub
Cancro, in extremo torridae zonae.

80. Cingit est e cod. Moreti ab
Heinsio recepta; tingit alii3 pingit
Bavar. et Erfurt. Tabronem Erfurt. De
hac insula Taprobane in mari indico
rarie tradiderunt retexes, ct quidam

