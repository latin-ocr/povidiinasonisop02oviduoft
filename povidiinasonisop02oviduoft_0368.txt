:355

Ρ. OVlDll NASONIS

His eques instructus perterrita moenia lustrat,

More lupi clausas circueuntis oves.

20

At semel intentus nervo levis arcus equino,
Vincula semper habens irresoluta‚ manet.

Tecta rigent fixis veluti vallata sagittis,
Portaque vix firma submovet arma sera.

Adde loci faciem, nec fronde, nec arbore laeti, 25
Et quod iners hyemi continuatur hyems.

Hic me pugnantem cum frigore, cumque sagittis,
Cumque meo fato, quarta fatigat hyems,

Fine carent lacrymae, nisi quum stupor obstitit illis,

Et similis morti pectora torpor habet.

30

Felicem Nioben, quamvis tot funera vidit,
Quae posuit sensum, saxea facta, mali!

Vos quoque felices, quarum clamantia fratrem
Cortice velavit populus ora novo.

Ille ego sum, lignum qui non admittar in ullum :

Ille ego sum, frustra qui lapis esse velim.

36

Ipsa Medusa oculis veniat licet obvia nostris,
Amittat vires ipsa Medusa suas.

20. More lupi clausum] Ovilibus
enim clausis obambulans lupus insi-
diari solet.

23. Tecta infixis sagittis et eminen-
tibus aspera sunt, et hae ita speciem
valli referunt : de fiais confer v. T rist.
vii. 17. Ovid. Epist. iv. 159. radiis
frontem vallatus secutis. h. e. radios
veluti vallos e fronte prominentes ha-
bens. HARLizs.

29. Nisi quum stupam] Nisi quum
mentis torpor, et quasi quaedam aliena-
tio a sensu.

31. Felicem Nioben] Niobe filia
fuit Tantali et Taygetae, uxorque Ani—
phionis. Qum, et orbata viro et filiis,

apud urnas eorum in lapidem versa
diriguit. Legito Ovid. in Met. lib. vi.
Quamvis tot funera vidit. Quamvis
viderit tot filios mortuos.

33. Vos quoque filices] Heliades,
id est, Solis filias, sorores Phaethontis
dicit : quae, fraterna funerajuxta Eri-
danum deplorantes, conversae dicun-
tur in alnos, ut voluit Maro.

37. Ipsa Medusa oculis] Phorcus
ex Cetho conjuge tres habuit filias ex-
imiae pulchritudini& Euryalem, Sthe-
nionem, et Medusam. Fabulam refert
Ovidius, Met. lib. iv.

38. Amittet suas vires] Quia non
mutabit me in saxa.

