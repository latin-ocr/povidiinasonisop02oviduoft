188 Ρ. OVIDII NASONIS

Divitiis etiam multos et honoribus auctos 45
Vidi, qui tulerant in caput arma tuum:

Quaeque dies bellum, belli tibi sustulit iram3
Parsque simul templis utraque dona tulit:

thue tuus gaudet miles, quod vicerit hostem;
Sic, victum cur se gaudeat, hostis habet. 50

Causa mea est melior, qui nec contraria dicor
Arma, nec hostiles esse secutus opeS.

Per mare, per terras, per tertia numina juro,
Per te, praesentem conspicuumque Deum,

Hunc animum favisse tibi, vir maxime: meque, 55
Qua sola potui, mente fuisse tuum.

Optavi peteres caelestia sidera tarde3
Parsque fuit turbae parva precantis idem.

Et pia tura dedi pro te: cumque omnibus unus
Ipse quoque adjuvi publica vota meis. 60

Quid referam libros, illos quoque, crimina nostra,
Mille locis plenos nominis esse tui?

Inspice majus opus, quod adhuc sine fine reliqui,
In non credendos corpora versa modos3

Invenies vestri praeconia nominis illic: 65
Invenies animi pignora multa mei.

46. Vidi, qui tuleram ἰη caput arma
tuum] Consule Sueton. in vita Aug.

50. Sic cur se victum] Sic hostis
tuus cognoscit se victum justa de
causa. Mna.

53. Per tertia numium] Per aquas.
Potius coelum intellige. Cror. Quae
melior interpretatio 3 sic enim lib. iii.
Amor. Eleg. viii. ver. 49. sq:

Quid tibi cum pelago? terra contenta

fuisses:
Cur non et coelum, tertia regna,
petis?

Per ter tria numina legere Casaubo-
nium notavit Francius. Bonna.

63. Inspice majus opus] Adspice
Metamorphosin.

64. In non credendos corpora versa
modos] Ad Diogenem τὸν τὰ ἄπιστα
γράψαντα videtur respexisse,· e quo
in Metam. inter caeteros haud dubie
quaedam desumserat. Meminit illius
Epiph. Dan. Heins. Bcnm.

65. Invenies vestri, δὶα] Laudat in
metamorphosi, et in calce potissimum,
Julium Caesarem, et Aug.

