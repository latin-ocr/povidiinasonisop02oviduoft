EX PONTO LIB. 11. EPIST. VII. 425

Praestat et exsulibus pacem tua laurea, Caesar:

Pontica finitimo terra sub hoste jacet.

Tempus in agrorum cultu consumere dulce est:
Non patitur verti barbarus hostis humum. 70

Temperie coeli corpusque animusque juvantur:
Frigore perpetuo Sarmatis ora riget.

Est in aqua dulci non invidiosa voluptas :
AEquoreo bibitur cum sale mista palus.

Omnia deficiunt; animus tamen omnia vincit: 75
Ille etiam vires corpus habere facit.

Sustineas ut onus, nitendum vertice pleno est;
At flecti nervos §l patiare, cadet.

Spes quoque, posse mora mitescere principis iram,
Vivere {15} nolim deficiamque, cavet. 80

Nec vos parva datis pauci solatia nobis,
Quorum spectata est per mala nostra fides.

Coepta tene, quaeso; nec in aequore desere navem:
Meque simul serva, judiciumque tuum.

68. Jacet sub hoste finitima] Ma-
net sub hoste vicino. Quasi innuat
ubique terrarum esse pacem a Cae-
sare partam, praeterquam in terra,ubi
exsulabat.

71. Temperie coelz' corpusque animus-
que] Oportet locum eligere tempera-
tum, ad salubritatem corporis conser-
vandam, et proinde etiam mentis.

74. Palus] Aqua palustris: vel
quae defluit ex Maeotide palude, eaque
salsa.

75. Animus tamen omnia vincet]
Tamen omnia haec incommoda supero
animi fortitudine.

77. Sustineas ut onus] Generaliter
et γνωμικῶς dictum puto, ut sit quasi
quaedam illatio ad superiora, perinde

ac si dicat: quare quum tanta mala
mea sint, necesse est ut sim erecto
animo ac forti, propterea quod ponde-
ra, sive onera gravia sustineri aliter
non possint, quam si quis erecto ver—
tice connixus, ea in se suscipiat.
M1CY1..

81. Nec vos parva datis] Acquie-
scimus etiam, inquit, vestris solatiis,
o amici, quorum praesidia et fidem in
malis meis et rebus dubiis cognovi.

82. Spectata fides] metaphora a
metallis, quae proprie spectari di-
cuntur.

84. Judiciumque.] Quia judicasti
me dignum venia, aut defensione tua,
et tua amicitia3 vel quod Caesar mihi
ignosceret.

